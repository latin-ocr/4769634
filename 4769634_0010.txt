4

 

AHaJtemporum indicia in sshoc libro non inveni. Nam quo anno Memor frondem
J ovis acceperit i. e. in agone Capitolino coronatus sit (9) nescimus; nec inde
quidquam lucrifacimus, quod Paris jam a Domitiano trucidatus lugetur (1), Silius,
qui a. 100 mortuus esse creditur (Plin. ΠΙ 7 Masson de vit. Plin.‚p. 111) ut vivus
commemoratur (48). Ceterum etiam hic liber bis editus est, nam XII 2 longior
undecimi decimique libelli artatus labor esse dicitur, utram editionem nos
habeamus, incertum est.

Libri decimi editionem secundam eo tempore prodiisse quo Traiani reditus e
Germania aut proxime instabat aut certe exspectabatur, apparet ex c. 6 et 7: i. e.
inter Oct. vel Nov. 97 quo Trajanus adoptatus est et finem a. 99 quo Romam
intravit. Nam epigrammata 1 — 7 in exordio libri posita etiam hic ut alibi pro
novissimis habenda esse arbitror. His etiam adnumerandum est c. 34 de edicto
Trajani, quo vetuit ne clientes et liberti patronos accusarent (Plin. paneg. c. 42);
quod Bachius (D. Trajan. s. de legg. Traj. Imp. Lips. 1747 p. 73) sine caussa
a.. p. C. 100 tribuit. Hoc igitur Trajanum antequam Romam rediret, edixisse puta-
bimus. Contra 71, ubi novum principem non jam dominum regemque appellan-
dum esse dicit, non de Trajano cogitandum esse patet, sed de Nerva, qui a. d.
XVI K. Febr. 98 obiit. Capitolinus (101) utrum in aula Nervae an Trajani scurra
Palatinus fuerit, incertum est. Etiam ea epigrammata, in quibus poeta consilium
in patriam redeundi identidem commemorat, imprimis ea quibus librum conclusit
(20. 37. 96. 103. 104) in altera demum editione adjecta esse verisimile est.

Quod de Scorpo agitatore circensi sub Domitiano celeberrimo (v. Fabretti
Inscr. 273) 7 4, 5 ut de vivo sermo est, cujus mors praematura lugetur 50 et 53:
id quoque duplici hujus libri editione facile explicatur. Quae elogia si cum XI 1
comparamus, ubi porticum Quirini fabulis de Scorpo et Incitato strepentem describit
poeta: sententiam de editione libri XI supra prolatam optime confirmari apparet.
Ceterum quum in progr. acad. Alb. 1864 Ι. p. 5 dixi in hoc libro epigrammata
videri eo ordine posita esse quo scripta sint, (nam 24. Martiis Kalendis scriptum
est, 51 Aprili, 62 (et 58) Julio, 87 Kalendis Octobribus): fugit me 41:

Mense novo Jani veterem, Proculeja, maritum
Deseris atque jubes res sibi habere novas etc.

quod mense Januario scriptum esse putaverim.

 

